Mirjam
De echtgenote van Laurens. Ze wil graag meer aandacht van haar man. Mirjam flirt graag met andere mannen, maar meer om haar man jaloers te maken dan om echt in bed te belanden. 

Laurens
Een goede vriend van Humphrey. Ze kennen elkaar van toen Humphrey bij de rugby club zat. Laurens is langer doorgegaan met rugby dan Humphrey. Hij is er beter in, maar heeft wel iets te veel tikken tegen zijn hoofd gehad. Laurens is dol op Nicolaas. Hij hoopt dat Nicolaas weer cadeaus mee heeft genomen, en hij overweegt zelfs om hem mee te vragen naar hun volgende vakantie. Laurens duikt ook wel eens met Maartje het bed in, al hebben ze beide een vaste relatie.

Nicolaas
Vriend van de familie Bogart. Hij woont in Spanje. Ze zien hem vooral in de wintermaanden en dan neemt hij vaak cadeaus mee. Nicolaas weet dat Stefanie en Humphrey een tijd het bed hebben gedeeld, zelfs toen Angelica en Humphrey al een relatie hadden.

Stefanie
Goede vriendin en ex-huisgenoot van Humphrey toen hij net uit Engeland was geëmigreerd. Ze is achterdochtig ten opzichte van Lars. Lars lijkt niet op zijn plek op de bruiloft en Stefanie vertrouwt hem niet.

Lars
Kent Humphrey helemaal niet maar is door een speling van het lot toch per ongeluk op de bruiloft terecht gekomen. Hij loopt een beetje mee met Joris, die net als hem werkzaam is in de bruggenbouw. 

Joris
Neef van Humphrey, broer van Deborah. Hij kon maar moeilijk vrij krijgen van zijn werk bij een bouwbedrijf. Hij maakt zich zorgen over zijn zus Deborah, die verslaafd is aan slaappillen.

Deborah
Nichtje en goede vriendin van Humphrey. Zus van Joris. Ze is niet verslaafd aan pillen, ze kan namelijk stoppen wanneer ze wil. Ze koopt haar pillen meestal van Maartje, die haar vaste dealer is geworden nadat ze hem had ontmoet op een feestje.

Maartje
Vriendin van Benjamin. Werkzaam als apotheker. Ze verkoopt een boel geneesmiddelen. Ze duikt wel eens met Laurens het bed in, ook al houdt ze veel van Benjamin. Ze wil eigenlijk met Benjamin trouwen, maar Benjamin vraagt haar maar niet omdat hij zich nog te jong voelt.

Benjamin
Kent Humphrey van de Cheriton Oddfellows Social Club. Hij wil Maartje binnenkort ten huwelijk vragen. Dit heeft hij lang uitgesteld omdat hij zich nog niet volwassen voelt. Benjamin heeft een baan bij het bedrijf van Maurice, en doet alles om hogerop te komen.

Maurice
De vader van Humphrey. Directeur van Bogart Graphics, een goedlopend marketingbureau. Hij vermoedt dat Rick op zijn geld uit is en niet te lang wil wachten op zijn erfenis. 

Rick
De broer van Humphrey. Heeft een baan als verkoper van was-droogcombinaties, maar is minder gaan werken sinds hij in een tweede-hands wasdroger een dikke stapel contanten vond. Hij weet dat zijn moeder eigenlijk wil scheiden, maar dan wel de helft van het geld van de BV wilt meenemen. 

Sarah
De moeder van Humphrey en Rick. Ze wil eigenlijk scheiden en met de helft van het geld uit de BV er vandoor gaan, maar Maurice en Sarah zijn getrouwd met huwelijkse voorwaarden, dus kan ze geen aanspraak maken op het geld. Ze heeft Arjan om juridisch advies hierin gevraagd. 

Arjan
Collega van Humphrey. Partner bij Bogart & Bijl. Eigenlijk wil hij zijn naam als eerste, omdat hij duidelijk de belangrijkste partner is in het bedrijf. Hij heeft overwogen om Humphrey af te persen om zijn plaats in het bedrijf af te staan. Dit heeft hij uiteindelijk niet gedaan. Hij heeft het opgebiecht aan Franciscus en spijt betuigt. Hij vertelt altijd alles aan Fransiscus.

Franciscus
Vriend, kent Humphrey van de kerk. Fransiscus is pastoor. Hij kent diverse geheimen die aan hem opgebiecht zijn, zoals dat Arjan Bijl zijn partner wil afpersen, en dat Albert al de erotische science fiction gelezen heeft die zijn vrouw heeft geschreven.

Albert
De echtgenoot van Marije. Hij is er pas onlangs achter gekomen dat Marije niet alleen keurige literaire romans schrijft, maar ook erotische science fiction. Hij heeft al haar boeken achter elkaar gelezen en wil haar binnenkort confronteren met dit feit.

Marije
Een vriendin van Angelica. In haar vrije tijd schrijft ze boeken die ze zelf publiceert. Ze heeft enkele romans gepubliceerd, maar heeft pas echt succes met haar erotische science fiction verhalen. Ze heeft enkele fans, en ze weet dat Simon dol is op haar werk.

Simon
Een collega en vriend van Angelica. Hij heeft veel zwarte vrienden. Hij heeft een hekel aan alle racisten, en aan Hendrikus in het bijzonder.

Hendrikus
De buurman van de familie van Gissen in Heemstede. Angelica heeft altijd een goede band gehad met Hendrikus. Hendrikus heeft een hekel aan alle allochtonen, en aan Fatima in het bijzonder.

Fatima
Een vriendin van Angelica, die ze nog kent van haar studie commerciële economie. Ze is vergeten om haar vriend Niek op te geven als +1, en hoopt dat niemand het opmerkt.

Niek
De vriend van Fatima. Werkt als reparateur van grasmaaiers bij een verhuurbedrijf. Hij heeft laatst Matthijs uit de brand geholpen toen hij een kapotte grasmaaier in leverde bij het verhuurbedrijf. Eigenlijk had hij de borg moeten inhouden, maar dat heeft hij niet gedaan.

Matthijs
De vader van Angelica. Hij is al een tijd gescheiden van zijn ex-vrouw, Janneke. Ze zijn echter goed bevriend en Matthijs heeft spijt dat hij haar heeft gescheiden. 

Janneke
De moeder van Angelica. Ze is bang dat Kirsten een slechte invloed heeft op Angelica, omdat Kirsten altijd slecht met haar geld om gaat.

Kirsten
De beste vriendin van Angelica. Ze heeft weinig geld maar dat weerhoudt haar niet om veel te kopen. Ze heeft meerdere creditcards en leningen en een registratie bij het BKR in Tiel. Ze hoopt dat haar vriend Maikel al die schulden kan afbetalen zodra hij promotie maakt op zijn werk.

Maikel
De vriend van Kirsten. Werkt bij een autohandelaar. Hij is recentelijk gepromoveerd van administratief mederwerker naar afdelingshoofd, maar hij heeft dat Kirsten nog niet verteld omdat hij anders al haar schulden mag afbetalen. Hij had wat geld gespaard en in de wasdroger verstopt, maar die had Kirsten ingeruild met geld en al toen deze op een dag stuk was. Maikel heeft Lisa om financiële hulp gevraagd.

Lisa
Een vriendin van Matthijs en Janneke. Lisa is financieel adviseur en heeft recentelijk een slag geslagen uit cryptocurrency, waardoor ze nu financieel onafhankelijk is geworden. Ze heeft een hekel aan Adrianus, die haar al jaren probeert te versieren.

Adrianus
De broer van Matthijs, en peetoom van Angelica. Na jaren alcoholverslaafd te zijn is hij nu enkele maanden nuchter. Hij hoopt nu eindelijk kans te maken bij Lisa. Hoewel hij peetoom is van Angelica, vind hij haar zus, Lieke, eigenlijk veel leuker en houdt hij van haar als zijn eigen kind.

Lieke
De zus van Angelica. Angelica en Lieke waren thuis nooit echt gezellig en hebben een matige band. Ze ziet er tegenop om Edwin te zien op de bruiloft. Ze kent hem van de roeivereniging. Toen ze laatst Edwin’s roeiboot leende heeft ze hem beschadigd, maar dat heeft ze nog niet tegen Edwin verteld. Om niet met Edwin in aanraking te komen was ze ook weggebleven bij het laatste feest.

Edwin
Een vriend van Angelica, die ze kent van roeivereniging “Het Spaarne”. Op het vorige feestje had hij geflirt met Mirjam, maar toen kwam net haar man haar ophalen toen het echt serieus begon te worden. Hij hoopt vanavond op meer succes.
